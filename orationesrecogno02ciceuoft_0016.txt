PRAEFATIO

attribuit qui lectiones excerpserunt aut descripserunt. Rem
in dubio relinquunt in editione Turicensi Baiterus et
Halmius (1854). Sed luce iam clarius apparet ideo codi-
cem Metellianum non alium habendum esse quam Fabri-
cianum quia idem uterque erat qui hodie Cluniacensis est
appellandus. Codicis Metelliani notitiam Grutero debemus,
qui in editione sua (1618) lectiones exhibuit quas ex Iani
Gulielmii schedis transcripserat. Diem supremum iam anno
1584 expleverat Gulielmius, quem iudico non multo post
Fabricium codicem Cluniacensem ita inspexisse ut non
longius quam iii ฮพ 16 opus continuaverit, sive quod avulsis
foliis liber iam in calce deficiebat, sive quod ipsi Gulielmio
iam patebat rem antea a Fabricio esse transactam. Quae
omnia satis ample in Anecdoto exposui, pp. xxxix sqq.
Quodsi praeter Verrinarum partes quae hodie in Clunia-
censi supersunt iis solum excerptis esset innitendum quae in
editionibus suis adhibuerunt Lambinus (1584) et Gruterus,
parum accurata profecto esset nostra praestantissimi huius
codicis notitia. Sed exstat in bibliotheca Laurentiana testis
locupletissimus in libro qui Lagomarsinianus 42 appellatur,
et quem ex optimo quodam exemplari descriptum esse
recte augurati sunt qui eum contulerunt editores. Hoc ego
exemplar codicem fuisse Cluniacensem, nondum hiantem
et decurtatum, plurima secutus signa atque argumenta ausus
sum affirmare. Qui huius rei experimentum facere velit,
inspiciat tantum formulam CO qua usus sum in apparatu
critico per eas libri secundi partes quae vel hodie in Clunia-
censi (C) supersunt, ut demonstrem quam accurate cum hoc
codice concordet Lg. 42 (O)ยน. Conferat etiam Anecdoton

ยน Siglo 0ยน priorem in Lg. 42 manum significavi, quotiens opus est
commemorare priorem scripturam vel ab ipso librario vel postea ad
normam lectionis vulgatae mutatam esse. Namque in ceteris libris
inter deteriores adnumerandus est hic codex3 et qui libros ii-iii
exscripsit saepius ipse inter Cluniacensem et textum vulgo receptum
videtur vacillasse. Huc pertinet quod in calce libri admonuit

viii

