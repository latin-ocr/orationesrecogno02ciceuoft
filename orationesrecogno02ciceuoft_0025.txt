PRAEFATIO

Fabricius aut Gulielmius usquam commemoraverit? Sed
haec hactenus. Digna est quaestio quae in aliis quoque
Tullii orationibus exerceatur: in Cluentiana‚ e.g.‚ centum
fere locos denotavi in quibus codices nostri inter se in
verborum conlocatione dissentiunt. Praeter numerorum
rationem, videntur librarii interdum ipsi sibi placuisse in
talibus verbis ponendis qualia sunt iam, enim, iste, etiam,
potius, quoque (ii, ξ 166 : iii, ξ 199 : v, ξ 123 ; Rosc. ξ 82).

Quod denique ad libros iv-v Verrinarum attinet, illud
est animadvertendum cum p et deterioribus congruere
plerumque eod. V potius quam cum Regio Parisino (R),
et in dubiis lectionibus et in verborum conlocatione. Et
hercule in prava conlocatione similibusque erratis nonnum-
quam manifesto deprehenditur: e. g. v, § 115 omnesque
multum V sol. pro omnes multumque, et ξ ¹32 calamitates
quidem pro quidem calamitatis: cf. Am. s. Ple. xxvi, p. 434.

Sed nonnihil momenti ad hanc disceptationem videtur
illud adferre quod recensionem quam praebet Vante oculos
habuit Quintilianus: v, ξ 117 sunt llaec Vp al. et Quint.
viii. 4, 19, haec sunt Rler: ibid. usitatum est V p al. et
Quint„ est om. RSqt: ξ 118 Romanorum 1⁷ Quint. viii. 4,
27, om. rell.: cf. Div. ξ 4 habere eos p& et Quint. ix. 2, 59,
eos habere ΒΨ.

Merito igitur laudandus est cod. Vaticanus ut sectae
vulgaris quasi ultimus et verus parens. Atque etiam
recensio quam praebet Vpotest fuisse antiquior quam illa
quae in archetypo continebatur e quo descripti sunt RS,
unde excerpsit aliquis libros ii—iii ut in cod. Cluniacensi
olim legebantur. Sed utra scriptura ipsi Ciceroni plus
debeat, id sane haud facile erat decernendum.

Scribebam Monte Regio Canadensz'um

Mense I ulio ntoccccvn.

εις. VER. xvii 1)

