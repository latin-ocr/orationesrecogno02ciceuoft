30

78

79

31
80

58 M. TVLLI CICERONIS

Et nunc cuiquam credo esse dubium quin tu id com-
missurus non fueris‚-praesertim cum statuisses, ut ais, tibi
causam esse dicendam‚—ut ille archipirata non potius securi
feriretur quam, quod erat ante oculos positum, tuo periculo
viveret ἔ Si enim esset mortuus, tu, qui crimen ais te metu· 5
isse, quaero, cui probares? Cum constaret istum Syracusis a
nullo visum esse archipiratam, ab omnibus desideratum,
cum dubitaret nemo quin abs te pecunia liberatus esset,
cum vulgo loquerentur suppositum in eius locum quem pro
illo probare velles, cum tu te fassus esses id crimen tanto 10
ante metuisse : si eum diceres esse mortuum, quis te audiret?
Nunc cum vivum nescio quem istum producis, tamen te
derideri vides. Quid? si aufugisset, si vincla rupisset ita
ut Nico, ille nobilissimus pirata, fecit, quem P. Servilius
qua felicitate ceperat eadem recuperavit, quid diceres? 15
Verum hoc erat ε si ille semel verus pirata securi percussus
esset, pecuniam illam non haberes ς 5ἰ hic falsus esset mor-
tuus aut profugisset, non esset difficile alium in suppositi
locum supponere. Plura dixi quam volui de illo archi-
pirata, et tamen ea quae certissima sunt huius criminis 20
argumenta praetermisi. Volo enirn esse totum mihi crimen
hoc integrum: est certus locus, certa lex, certum tribunal
quo hoc reservetur.

Hac tanta praeda auctus, mancipiis argento veste locu-
pletatus, nihilo diligentior ad classem ornandam milites 25
revocandos alendosque esse coepit, cum ea res non solum
provinciae saluti verum etiam ipsi praedae posset esse.
Nam aestate summa, quo tempore ceteri praetores obire
provinciam et concursare consuerunt aut etiam in tanto
praedonum metu et periculo ipsi navigare, eo tempore ad 30

1 et nunc (non q* cuiquam dubium π 6 ab δ 14 Nico ed.
Cratandr. : in co codd. 21 enim esse SD al. : esse enim R, sed

cum signo transf). (iv, 5 108) totum mihi RSD: mihi totum qu τ ,
(enim mihi totum esse 5. enim totum esse mihi δ) 27 ipsi om. V
29 tot praed. V (ξ 62 supra)

